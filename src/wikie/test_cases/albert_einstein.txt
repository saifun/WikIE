אלברט איינשטיין (14 במרץ 1879 – 18 באפריל 1955) היה פיזיקאי יהודי-גרמני, מגדולי המדענים בכל הזמנים.
איינשטיין נולד בעיר אולם, שהייתה בממלכת וירטמברג שבגרמניה, ב-14 במרץ 1879, למשפחה יהודית – פאולינה לבית קוך והרמן, בעל מפעל אלקטרוכימי קטן שכשל בעסקיו.
ב-1895 עקרה משפחתו למילאנו, ואחרי שהות קצרה באיטליה, עבר איינשטיין ללמוד בבית הספר הקנטונלי באראו שבארגאו, שווייץ.
איינשטיין נישא לאשתו הראשונה מילבה מאריץ' ב-6 בינואר 1903.
ב-2 ביוני 1919 התחתן איינשטיין בשנית עם בת דודתו (משני הצדדים) אלזה לוונטל שסעדה אותו בתקופת מחלתו.
שני ילדיו נותרו בחזקתה של מילבה אך הוא אימץ את שתי בנותיה של אלזה מנישואין קודמים, מרגוט ואילזה.
הם היו נשואים עד שנפטרה ממחלה קשה ב-1936.
בשנת 1922 קיבל איינשטיין פרס נובל בפיזיקה על גילוי האפקט הפוטואלקטי, ולא על תורת היחסות.
אלברט איינשטיין נפטר ב-18 באפריל 1955 בפרינסטון שבארצות הברית.
