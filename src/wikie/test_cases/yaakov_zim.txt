יעקב צים (צימברקנופף) (1920 – 27 בדצמבר 2015, ט"ו בטבת תשע"ו) היה צייר ומעצב גרפי ישראלי, זוכה פרס משרד החינוך ופרס בתחרות בינלאומית של ציור בול השואה, יוצרם של סמלים רבים, 5 בולים, וכן שטרות ומטבעות של בנק ישראל.
יעקב צים נולד בשם יעקב צימברקנופף בסוסנוביץ, פולין בשנת 1920.
צים עלה לארץ ישראל ביולי 1945 עם "ילדי בוכנוואלד" בספינה "מטרואה".
לאחר עלייתו ארצה למד באקדמיה לאמנות "בצלאל" בירושלים עד שנת 1947.
צים היה נשוי לרות לבית יולס. לשניים נולדו 4 בנים משותפים.
צים נפטר ב-2015, בגיל 96. הוא נקבר בבית העלמין ירקון.