יונית לוי (נולדה ב-12 ביולי 1977) היא שדרנית רדיו וטלוויזיה, מגישת חדשות ועיתונאית ישראלית. לוי נולדה בירושלים. בגיל ארבע עברה עם משפחתה לשיקגו וללוס אנג'לס שבארצות הברית. כשהייתה בת שמונה שבה עם בני משפחתה לישראל והתגוררה בשכונת הגבעה הצרפתית בירושלים. בעלת תואר ראשון בהיסטוריה וספרות אנגלית מהאוניברסיטה העברית ותואר שני בספרות אנגלית מאוניברסיטת תל אביב. לוי נשואה לאיש הטלוויזיה עידו רוזנבלום ולזוג בן ושתי בנות. הם מתגוררים בתל אביב.