דיים ג'ולי אליזבת אנדרוז (באנגלית: Julie Elizabeth Andrews; נולדה ב-1 באוקטובר 1935) היא שחקנית, זמרת, רקדנית וסופרת אנגלייה, זוכת פרס אוסקר, פרס גלובוס הזהב, פרס גילדת שחקני המסך (פרס מפעל חיים), פרס אמי ופרס גראמי.
נולדה כג'וליה אליזבת ולס בוולטון און תמזה, סארי, אנגליה.
הוריה, אד וברברה ולס, התגרשו כשהייתה בת ארבע ואמה התחתנה בשנית באותה שנה עם טד אנדרוז שהיה לאביה המאמץ. בעקבות האימוץ שונה שם משפחתה מוולס לאנדרוז.