אלן מת'יסון טיורינג (23 ביוני 1912 – 7 ביוני 1954) היה מתמטיקאי בריטי, ממניחי היסודות למדעי המחשב. אלן טיורינג נולד במחוז פדינגטון בלונדון ב-23 ביוני 1912 והוא הוטבל ב-7 ביולי באותה שנה.  הוא למד מתמטיקה בקינגס קולג' באוניברסיטת קיימברידג'. בשנים 1936–1938 למד באוניברסיטת פרינסטון שבארצות הברית, ובשנת 1938 השלים את הדוקטורט שלו, בהדרכת אלונזו צ'רץ'. טיורינג שם קץ לחייו, ב-7 ביוני 1954. על-פי דו"ח המשטרה, טיורינג מת מהרעלת ציאניד.