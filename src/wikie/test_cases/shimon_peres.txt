שמעון פרס (2 באוגוסט 1923, כ' באב התרפ"ג – 28 בספטמבר 2016, כ"ה באלול התשע"ו) היה מדינאי ואיש ציבור ישראלי.
כיהן כנשיא התשיעי של מדינת ישראל בין השנים 2007–2014, וכראש ממשלת ישראל השמיני בשנים 1984–1986, וכן במשך כשבעה חודשים לאחר רצח רבין, בשנים 1995–1996.
במשך כחמישה עשורים שימש חבר הכנסת ובחלקם היה שר בממשלות ישראל בתפקידים בכירים. היה יושב ראש מפלגת העבודה במשך כ-20 שנים.
נולד בשם שמעון פרסקי בעיירה וישנבה שבפולין.
הוא נפטר ביום רביעי כ"ה אלול תשע"ו, 28 בספטמבר 2016, לפנות בוקר, ברמת גן, ישראל.
בשנת 1934 עלה פרס לארץ ישראל המנדטורית.
פרס שהה בארצות הברית עד שנת 1952 ולמד לימודי ערב באוניברסיטת "ניו סקול" בניו יורק.
בשנת 1959 נבחר לראשונה לכנסת הרביעית מטעם מפלגת מפא"י, ומאז שירת בה כחבר הכנסת, שר במשרדים שונים בממשלות ישראל, ובאופוזיציה, במשך 48 שנים רצופות, למעט מספר חודשים – יותר מכל חבר כנסת אחר, עד שנבחר לנשיא ב-2007.
פרס נישא במאי 1945 לסוניה גלמן.
בשנת 1994 זכה בפרס נובל לשלום.